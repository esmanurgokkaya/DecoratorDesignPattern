# Decorator Tasarım Deseni
Yapısal tasarım desenlerinden biri olan Decorator tasarım deseni, sınıfın yapısında değişikliğe gidilmeden belirli bir nesneye veya bazı nesnelere yeni ek fonksiyon ve özelliklerin dinamik olarak eklenmesi için kullanılmaktadır. Bu desendeki önemli kısım yeni özellik sınıfa değil belirli nesneye kazandırılır.  Aynı sınıftan üretilen nesneler bu durumdan etkilenmez. Bu desen ile farklı kombinasyonlar için çok sayıda sınıf oluşturmak gerekmez. Kodun okunabilirliğini ve esnekliğini artırarak hızlı dinamik sonuçlar üretir. Aynı zamanda open-closed prensibine uygundur yani sınıfları geliştirilmeye açık değiştirilmeye kapalıdır. 
Decorator tasarım deseni; runtime zamanında bir nesneye yeni özellikler eklemek istiyorsak, farklı kominasyonlar için çok sayıda sınıf üretmemiz gerekiyorsa, bir sınıfa değiştirilmeden yeni özellik eklenmesi gerekiyorsa ve bir sınıfa eklenecek özelliklerin belirli koşullara bağlı olarak eklenmesi gerekiyorsa kullanılır. 
Decorator tasarım deseni başlıca şu yapılardan oluşur:
•	Component (Bileşen): Genişletilecek ve yeni özellikler eklenecek olan metodun arayüz yapısıdır. Nesne ve dekoratörler uygulayabilir. 
•	Concrete Component (Somut Bileşen): Geliştirmek veya değiştirmek istediğimiz nesnedir. Temel işlevselliği sağlayarak Component arayüzünü uygular.
•	Decorator (Dekoratör): Component arayüzünü uygular. Bir bileşen nesnesine bir referans içerir ve çağrıları altta yatan bileşene devrederek yeni davranışlar ekleyebilir veya mevcut davranışları değiştirebilir. 
•	Concrete Decorator (Somut Dekoratör): Decorator temel genişletir. Her Concrete Decorator, nesneye belirli bir işlevsellik veya davranış ekler. 
#Decorator Tasarım Deseni Örnek Uygulama
Bu desene örnek olarak bir prefabrik ev firmasını ele alalım. Temel 1 odalı ev fiyatları olsun almak istenen her oda için fiyat artmalı aynı zamanda o odaya eklenecek kapı ve pencere için de fiyat artmalıdır. Decorator tasarım deseni kullanarak yapacağım uygulamanın amacı müşterinin istekleri sonucunda oluşan ev bilgisini ve fiyatı dinamik olarak hesaplamak ve farklı müşteriler için temel ev planı üzerinden özelleştirme yapabilmek. 
